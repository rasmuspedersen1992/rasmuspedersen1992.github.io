# Kan en hurtig Corona-test være bedre end en mere præcis test? Se en interaktiv figur for hvorfor her

Der er måske håb forude for alle der drømmer om færre samfundsrestriktioner. En ny tilgangsvinkel til hvordan man tester for coronavirus kan nemlig være en vigtigt værktøj til åbne skolerne for de ældste elever. [I et pressemøde onsdag den 17. februar sagde sundhedsminister Magnus Heunicke](https://www.dr.dk/nyheder/indland/borgere-skal-testes-gange-om-ugen#!/) at flere og oftere tests, f.eks. to gange om ugen, kan være på tale. 
Til disse rutinemæssige tests vil man benytte de såkaldte antigentests, eller populært også kaldet lyntest, i stedet for de mere almindelige PCR-tests. [Et stort parti af en mildere type test er blevet bestilt](https://www.dr.dk/nyheder/indland/mildere-lyntest-til-din-naese-er-paa-vej-det-er-en-supergod-nyhed), hvilket gør det nemmere, og rarere, at blive testet. 
Men hvad er egentligt fordelen ved en antigentest sammenlignet med en PCR-test, og hvilken forskel gør det hvis antigentesten ikke er ligeså nøjagtig som PCR-testen? I denne artikel kan du selv benytte en interaktiv beregner til at simulere forskellige scenarier for rutinemæssige tests, og se hvilke fordele hyppige tests kan have over mindre hyppige tests.

## Test-sensitivitet og smitsomhed
<!-- Baggrund, beskrivelse af Mina, Parker og Larremore, samt ref til Larremore et al (2021)
Nævn at definitionen af sensitivitet er omdiskuteret, evt med reference til Lone og Christine artikel? -->

Selvom der er forskel fra person til person, så udvikler mængden af virus (den viralle belastning, eller "viral load") sig typisk på samme måde når man bliver smittet med Covid-19. Mængden af virus vokser i løbet af de første dage, indtil kroppen får succes med at bekæmpe infektionen og mængden af virus begynder at falde. For de fleste kendetegnes dette skift fra vækst til fald med starten på symptomer og efterfølgende selv-isolering, men mange oplever også en asymptomatisk infektion, hvilket betyder at de ikke er klar over at de er syge. Her går vi ud fra man kun smitter når belastningen er over et vist niveau. Hvis man først får symptomer på "toppen" af kurven, så vil det altså sige at der er en periode hvor man kan smitte uden selv at have symptomer endnu, såfremt man tilhører den gruppe der rent faktisk får symptomer. Det er netop for at finde personer der befinder sig i denne præ-symptomatiske periode at hurtige tests kan være et vigtigt værktøj. Hvor en af de store gevinster ved at  teste i det hele taget (altså både for PCR- og antigen-test) er at identificere asymptomatiske personer, så kan et hurtigt testsvar gøre antigen-tests i stand til også at identificere præ-symptomatiske på en effektiv måde. 

<!-- Nævn sensitivitetsdiskussion -->
En ulempe ved de hurtige antigentests, i modsætning til PCR-test, er hvad der omtales som begrænset test-sensitivitet. Testresultatet kan fås hurtigere, men det er mindre sensitivt for virus. Præcis hvad lavere sensitivitet betyder, og hvordan det måles, er fortsat omdiskuteret, se faktaboksen for enden af artiklen. 
I en artikel af Mina, Parker og Larremore, udgivet i det videnskabelige tidskrift "New England Journal of Medicine" i november 2020, samt det bagvedliggende arbejde, udgivet i en videnskabelig artikel af Larremore og kolleger i Science Advances (2021), benytter forfatterne en simpel forståelse af sensitivitet. En test har en høj sensitivitet hvis den er positiv ved lav viral belastning. En mindre sensitiv test, såsom antigentests, tænkes kun at være positive når den virale belastning er på sit højeste. Dette betyder at en test med høj sensitivitet, f.eks. PCR-tests, kan fange en smittet person tidligt i smitteforløbet, i god tid inden personen bliver smitsom. Samtidigt betyder det også at testen kan være positiv i en længere periode efter man egentligt er blevet rask igen. 
Selvom der så er kortere tid hvori en antigentest ville fange en præ-symptomatisk person, så viser forfatterne at en kort svartid opvejer for den lave sensitivitet. Hvordan det hænger sammen kan du nu selv se


## En interaktiv beregner af test-hyppighed
<!-- Lav-praktisk forklaring af interaktiv visualisering -->
Nu kan du selv prøve at ændre på hvor ofte en person skal testes, og se hvordan den smitsomme periode kan begrænses. 
Herunder er en interaktiv figur, inspireret af figuren fra artiklen af Mina, Parker og Larremore der blev nævnt ovenfor.  hvordan en mængden af virus udvikler sig. 

<!-- OLD -->
<!-- Selvom det naturligvis er forskelligt fra person til person, er udviklingen ofte den samme:  -->

## Sensitivitet faktaboks